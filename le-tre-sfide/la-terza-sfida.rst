La terza sfida: Sviluppo inclusivo e sostenibile
=================================================

La terza sfida affronta un tema centrale della quarta trasformazione industriale: **la sfida umana**. Lavorare per un’innovazione **etica, inclusiva, trasparente e sostenibile** che aumenti il benessere della società **è l’obiettivo di questa sfida.**

Lo sviluppo delle azioni saranno guidate dai seguenti principi:

1. Offrire a tutti pari opportunità di partecipazione all’interno della società digitale e tecnologica;
2. Garantire la trasparenza, l’etica e un positivo impatto sociale;
3. Tutelare la sostenibilità economica ambientale e sociale di ogni innovazione.

**I tre obiettivi alla base della terza sfida sono:**

1. **Le capacità digitali delle persone sono rafforzate.**

Aumentano le capacità digitali dei cittadini, che hanno la possibilità di sfruttare al meglio i nuovi servizi digitali pubblici e privati. In questo modo i cittadini possono partecipare in modo competente ai processi politici, sociali, culturali ed economici e di valutare le conseguenze delle proprie azioni per la creazione di una società digitale e democratica.

2. **Lo sviluppo tecnologico etico, responsabile e non discriminatorio è garantito.**

Lo Stato assume il ruolo di governare l’uso delle tecnologie, promuovendone la diffusione, massimizzando i **benefici collettivi** e minimizzando gli impatti negativi. Ricerca di **eticità,responsabilità e non discriminatorietà** delle soluzioni tecnologiche, specie nel caso della Intelligenza Artificiale, diventano una stella polare dell’azione di Governo.

3. **I cittadini sono formati per accedere ai lavori del futuro attraverso un processo di formazione continua.**

L’automazione e l’innovazione stanno trasformando il mondo del lavoro, contribuendo alla creazione di **nuovi lavori** che richiedono **nuove competenze e aggiornamento continuo**. Percorsi di formazione verso gli studenti ma anche formazione continua e **reskilling dei lavoratori**, così come forme di tutela dei lavoratori impegnati nelle nuove tipologie di lavoro, permettono di sviluppare le competenze necessarie per far fronte ai lavoratori del futuro. 
