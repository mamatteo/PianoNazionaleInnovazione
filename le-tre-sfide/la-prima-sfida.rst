Le prima sfida: una Società digitale
====================================

La prima sfida punta alla realizzazione di una **società digitale**, in cui cittadini e imprese utilizzano servizi digitali efficienti della Pubblica Amministrazione in modo semplice e sistematico. Questo obiettivo si basa sulla realizzazione di migliori infrastrutture digitali, sulla valorizzazione dei dati, sulla creazione di competenze digitali, sulla **radicale
digitalizzazione del settore pubblico**, che darà impulso anche alla trasformazione digitale del settore privato.

Ogni azione sarà guidata dai seguenti principi:

1. accelerare lo switch-off al digitale e il ridisegno dei processi di gestione ed erogazione dei servizi pubblici; 
2. aumentare le competenze nella PA;
3. collaborare con PMI e start up innovative;
4. evitare di focalizzarsi su tecnologie che sono ancora immature o sono troppo vecchie;
5. monitorare i risultati.

**I tre obiettivi alla base della prima sfida sono:**

1. **I cittadini e le imprese accedono online ai servizi della Pubblica Amministrazione**

La diffusione delle **piattaforme abilitanti** (identità digitale, sistema di pagamento elettronico, anagrafe unica, carta d’identità elettronica), la razionalizzazione delle **infrastrutture** e delle risorse (cloud), la promozione di **modelli virtuosi** (linee guida di design, riuso del software), la creazione di **nuovi servizi digitali** permettono un uso sistematico da parte di  cittadini e imprese di servizi digitali efficienti e semplici da usare.

2. **Il Pubblico è volano di digitalizzazione del privato.**

Attraverso una efficace integrazione dei servizi pubblici con i servizi privati, il miglioramento del *procurement* e le politiche di *open innovation*, la Pubblica Amministrazione diventa un elemento abilitante della **crescita dei servizi digitali del mondo privato.** 

3. **Il patrimonio informativo pubblico e l’utilizzo e condivisione dei dati da parte delle amministrazioni e dei privati è valorizzato e incentivato.**

Viene valorizzato il patrimonio di open data della Pubblica Amministrazione, per permettere **efficienza e trasparenza** nei servizi esistenti, sviluppare **nuovi servizi**, attrarre nuove realtà imprenditoriali. L’uso del patrimonio informativo pubblico viene usato anche per lo sviluppo e il monitoraggio di strategie e decisioni informate e mirate da parte della Pubblica Amministrazione. 


