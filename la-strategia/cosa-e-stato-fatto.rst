Cosa è stato fatto nei primi 3 mesi 
===================================

Nei primi tre mesi abbiamo iniziato a creare le condizioni per un ecosistema a supporto dell’innovazione:

- Abbiamo creato il sito del Ministero dell’innovazione e attivato i canali social.

- Abbiamo iniziato la campagna di assunzione di nuovi talenti nella sezione lavora con noi.

- Abbiamo aderito all’associazione 5GAA per sviluppare sperimentazioni **nel campo del 5G e dei veicoli autonomi** a supporto della ricerca applicata e del trasferimento tecnologico verso le PMI del nostro territorio.

- È stato definito un accordo con **Enac e Esa per lo sviluppo di “servizi innovativi all’interno di borghi”** che riguardano tecnologie di urban air mobility e dello spazio.

- Stiamo lavorando alla creazione di un partenariato aperto con tutti gli attori della **mobilità autonoma e connessa insieme al MIT e al Ministero dell’interno.**

- Abbiamo firmato con il Dipartimento della funzione pubblica un accordo per sviluppare i progetti di innovazione e digitalizzazione nella Pubblica Amministrazione grazie ai fondi Pon Gov.

- Abbiamo condiviso la strategia con il Fondo Nazionale di innovazione.

- Abbiamo avviato la cabina di regia con i ministeri e definito le prime task force (lavori del futuro, TechFor Italy; Etica e Sicurezza; La filiera di innovazione; borghi del futuro; le infrastrutture tecnologiche e la mobilità).

- Abbiamo costituito con il Ministero della Giustizia e il Dipartimento per l’Editoria un gruppo di lavoro per contrastare “l’odio online” e promosso una prima azione di contrasto al fenomeno, “chi odia paga” nell’ambito del progetto Repubblica Digitale.

- Stiamo promuovendo l’istituzione dell’AI Ethical Lab-el in collaborazione con molti stakeholder pubblici e privati. E in questo contesto, nei prossimi giorni, firmeremo un protocollo di intesa con la Fondazione Leonardo che ha già avviato un’attenta riflessione su questi temi.

- Abbiamo proposto in legge di bilancio alcuni emendamenti per rendere più efficiente il processo di innovazione e digitalizzazione del Paese.

- Stiamo lavorando per la nascita di laboratori di innovazione nelle scuole, attivando il primo laboratorio sulla robotica.

- Due laboratori di tecnologia delle Nazioni Unite hanno scelto due città italiane per la loro sede: si occuperanno di sviluppo tecnologico e trasferimento di innovazione verso Paesi in via di sviluppo grazie al lavoro congiunto con il Ministero degli esteri.

- Abbiamo iniziato il “cantiere Taranto” con l’entrata di Taranto in ANPR l’anagrafe nazionale per i residenti.

- TIM, nell’ambito del nostro progetto Repubblica Digitale, ha promosso una vasta campagna di educazione e inclusione digitale su tutto il territorio italiano: un milione di persone da formare, con 20 mila ore di lezione, 400 formatori e 107 province.

- 39 milioni sono i cittadini all’interno nell’Anagrafe Nazionale della Popolazione Residente, finalmente unificata.

- 66 milioni sono le volte in cui i cittadini hanno pagato con pagoPA i pagamenti digitali dei servizi della Pubblica Amministrazione.

- 5 sono le città che stanno sperimentando l’applicazione IO.

- L’Italia ha iniziato i primi incontri tecnici con la Germania con l’obiettivo di federarsi nell’ambito del progetto Gaia X, per la creazione di un cloud europeo.
